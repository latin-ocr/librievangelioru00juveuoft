V. 127—191. 61

Tunc petit absolvi Petrus ‚ quid quaestio vellet,

Ipse Pharisaeis quam mox scribisque dedisset. 160

Tum sator aeternae respondit talia vitae:

„Vos etiam duro discluditis omnia corde

Iussa nec admittit mentis dubitatio lucem.

Nam quaecumque hominum veniunt extrinsecus oris

In ventrem cedunt animoque incognita currunt. 165

Quae vero interno concepta e pectore promunt

Ora hominum, mentem possunt aspergine labis

Polluere inmundoque hominem maculare piacIO.

Secreto cordis promuntur noxia vitae

Consilia et caedes et furta nefanda tororum 170

Et fraudes fallaxque hominum pro testibus error

Et rabidae caelum pulsans vaesania vocis

Haec sunt, quae maculant hominem, quae sordibus
implent.

Inlotis autem manibus non polluit umquam

Corporis arbitrio terrenum sumere victum.“ 175 ’

Haec ubi dicta dedit, pulcherrima rura Syrorum
Sidonemque Tyrumque petit: cum femina fusis
Crinibus et precibus natam causata iacentem ο
Volvitur et tacitum non desinit anxia Christum
Orare, ut mentem vexatam daemone saevo 180
Redderet et miserae tandem resipire liceret.

Tunc etiam precibus sectantum discipulorum
Respondit, proprias genitoris malle bidentes

Cogere, quas vanus late disperserat error.

Crebrius instanti tum talia fatur Iesus: 185
„Natis quisque suis panem non detrahet umquam
Et canibus iaciet.“ Tum talia femina fatur:
„Micarum saltem canibus sua portio mensae

Decidit et nihilo dominorum cena . gravatur.“ a
Tum Dominus loquitur: „Veniant tibi digna salutis 190
Praemia, quae fidei meruerunt robora tantae.“

κ Υ

172 rapidae MRG ⁸1⁷1 Ι vaesania 0¹· ³ (hic ves), insania ³}
181 resipire ΟΜ, resipere Mat, resipisse 11 190 Venient M Mat

