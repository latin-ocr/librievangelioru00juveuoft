36 LIBER 11.

Tune etiam mentem vitae de lumine raptam
Demergis praeceps furvis, miserande, tenebris ,

Nec potes obtunso comprendere talia sensu?

Ecce fides nulla est, tantum terrestria dixi!

Quid, si caelestes vires conscendere sermo 210
Coeperit et superas rerum comprendere formas?
Quis vestrum duram 'poterit mihi pandere mentem?
Accipite erge, novis quae sit sententia rebus,
Sidereum nullus poterit conscendere caelum,

Ni solu8, caeli qui missus venit ab aula, 215
Idem hominis natUS‚ caeli qui in sede nioratur.

Ut serpens olim regionibus in desertis

Moysei manibus summo sublatus honore est,

Sic hominis natum tolli in sublime necesse est,

Ut, quicumque fidem mentis penetralibus altis 220
Illius ad nomen statuit, sub turbine saecli
Proculcet pedibus letum et trans sidera surgens
Sublimis capiat donum inviolabile vitae.

Namque Deus mundum tanto dilexit amore,

Eius ut in terras descenderet unica proles 225
Credentes Domino vitae iunctura perenni.

Nec Deus hunc natum disquirere iure severo
Iudiciove truci terras expendere misit,

Mitia sed populis veniant ut munera vitae.

Namque ubi certa fides fuerit conplexa salutem, 230
Νο11 erit ulla illic anceps agitatio iuris.

Ast ubi dona procul fuerint exclusa medellae,

Iam propria ipsorum mentem damnatio torquet3
Unica nam Domini fuit his incognita proles,
Adventum lucis miseri fugere superbi 235
Et magis amplexi caecas tenuere tenebras,

Sic quicumque malis mentem maculaverit actis,

In tenebras pavidus refugit, ne lumine claro
Sordida pollutae pateant contagia mentis

218 Mosei 0¹, Moysei M, Mosei R ΙΙ 221 nomen (PM, nu-
men ΙΙ 236 tenebras 0¹Mp, latebras ΙΙ 238 In 0¹, Ad

