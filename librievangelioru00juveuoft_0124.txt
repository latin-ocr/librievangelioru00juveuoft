102 LIBER IV.

Liberet et misero confixum stipite regem.“
Tum clamor Domini magno conamine missus 700
Aetheriis animam comitem commiscuit auris. ’
Scinduntur pariter sancti velamina templi
Carbasaque in geminas partes disrupta dehiscunt
Et tremebunda omni concussa est pondere tellus ‚
Dissiliuntque suo ruptae de corpore cautes. 705
Tum veterum monumenta virum patuere repulsis
Obicibus iustaeque animae per membra reversae
Et visi passim populi per moenia late
Erravere urbis3 sic terrent omnia mundum.
Militibus primis quatiuntur corda pavore, 710
Dedita qui saevae servabant corpora poenae,
Et subolem dixere Dei Christumque fatentur.
Ε speculis matres miracula tanta tuentur
Omnes, obsequium Christo quae ferre solebant.
Iam decedenti vesper succedere soli 715
Coeperat, et procerum tum iustior audet
Corpus ad extremum munus deposcere Christi.
Hic ab Arimathia nomen gestabat Ioseph,
Qui quondam verbis aures praebebat Iesu.
Pilatum tunc iste rogat, sibi cedere membra, 720
Quis nuper tulerat vitam vis horrida poenae.
Concessit praeses et corpus fulgida lino
Texta tegunt saxique novo componitur antro,
Limen concludunt immensa volumina petrae3
E speculis servant matres et cuncta tuentur. 725
Iamque dies rutilo complebat lumine terrim,
Otia qui semper prisca de lege iubebat,
Nulla sed inmitis procerum furor otia servat.
Conveniunt onerantque simul sic iudicis aures:
„Erroris laqueos iustissima poena resolvit. 730
Nunc meminisse decet, quoniam planus ille solebat
Vulgari semper iactans promittere plebi,

699 miserum M ΙΙ 708 visi passim 0¹, visu passim 0³, visum
ἒῗοεείὶῑῑέἒίᾶῗῗῖ v. passae ί late 01, lata R, latae ΙΙ 731 solebat:

