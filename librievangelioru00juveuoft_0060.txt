38 LIBER Π.

Ardorem excludent aeterna in saecla bibendi.

Dulcia provenient nostri cui pocula fontis,

Largior inde fluet vitalis gratia fluctus, 270
Sed desiderium nostrae si te capit undae,

Excitus veniat tecum mox urbe marituS.“

Coniugio sese mulier negat esse revinctam.

Tunc sic prosequitur mentis perspector Iesus:
‚,Femina‚ veridicis loqueris de coniuge verbis, 275
Nam tu conubiis nexa es iam quinque virorum,
Nunc aliena super thalamorum vincula tollis.“

Tum mulier: „Sanctum te certum est esse prophetam.
Sed nostri istius venerandum montis in arce
Praeceptum nobis quondam liquere parentes, 280
At vos in Solymis orandum dicitis oris“

Talia dicenti⁴ mox talia reddit Iesus:

„En aderit tempuS‚ montis cum vertice vestri
Omnibus et Solymis aberit veneratio longe.

Sed nunc certa salus Iudaeis surget ab oris, 285
Et nunc instantis cursus iam temporis urget,

Cum veri sanctum genitorem errore remoto

Cultores iustis armati legibus orent.

Spiritus his ac plena fides erit et pater altus

Talia conquirit cultorum pectora terriS.“ 290
Illa dehinc: ,‚ Scimus ‚ quod Christus nuntius orbi
Adventu proprio vitalia saecula pandet.“

Et tum peccantum largus miserator Iesus

Se lumen terris Christum venisse fatetur.

Et iam discipuli reduces stupuere magistrum, 295
Quod secreta illis potiretur femina verbis.

At properans urnam mulier pro fonte reliquit

Et populum totis eduxit moenibus urbis.

Omnia nam memorat, sibimet sermone prophetae

285 surget 0¹M, surgit R, venit V¹Mp ΙΙ post 289 leqitur
et div. scr. esse in marqine siqnificatum est: Spiritus atque fi-
des aderit simul et pater altus 0¹, hic versus solus pro v. 289

Mat ΜΡ ΙΙ 293 peccantis 0¹ ΙΙ 294 &hristus G¹ ΙΙ 296 illius M*

R* 1⁷²* ΜΡ, illis M*’⁸R** V1, illi G¹Mp³⁸²¹=

