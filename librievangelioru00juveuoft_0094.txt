72 LIBER 111.

Tum sic discipulis vitae spes unica fatur:

„Difficile est terris adfixos divite gaza

Avelli caelique leves in regna venire.

Nam citius tenuis per acus transire foramen

Deformis poterunt immania membra cameli, 525

Quam queat ut dives caelestia regna videre.“

Talibus attoniti comites stupidique silebant,

Volventes quae tanta foret sub pectore virtus

Humano, talem possit quae prendere vitam.

Respicit aeternae iustorum gloria vitae 530

Atque ait: „Haec homini forsan videantur acerba,

Sed Deus electis facilem praepandit in aethra

Possibilemque viam, virtus quam celsa capessat.“
Tum Petrus fidei munitus moenibus infit:

„Omnia nostrorum proiecta reliquimus olim, 535

Et tua iussa sequi nobis spes unica restat.

Quid nostris animis superest? Dic, Christe, precamur.“

Talibus ad Petrum verbis respondit Iesus:

„Vos quicumque meum mentis penetralibus altis

Credentes servatis iter, cum sederit alte 540

Progenies hominiS‚ celso quem cinget honore

Maiestas ‚ bis sex illic pulcherrima virtus

Constituet vobis sublimi in vertice sedeS,

Iudiciumque hominum pariter tractare licebit.

Hic quicumque sui linquet generisque domusque 545

Gazas adfectusque omnes pro nomine nostro,

Centiplicata dehinc capiet vitamque perennem.

Primorum meritum postremi transgredientur,

Ultima praeteriti capient vix praemia primi.“
„Sedulus ut ruris dominUS‚ cui dulcia fundum 550

Pinguibus in campis late vineta coronant3

Hic ubi progressus primo cum lumine soliS‚

Conduxit iuvenum fortissima robora pactus

Unius in lucis certa mercede laborem,

Et sua tum iussit cultu vineta polire. 555

554 laborum MRAL

