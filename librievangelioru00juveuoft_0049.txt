V. ess—750. 27

Illa domus pluviis ventisque inlaesa manebit
Torrentumque minas firmato robore vincet,
Haerent inmotae quoniam fundamina petrae. 720
Qui vero auditu tantum mea iussa tenebit
Diversisque procul factis per lubrica perget,
Hunc similem faciam, volucri qui fulcit harena
Fundamenta domus; primo cui flamine venti
Et pluvia infusis coepit cum incumbere riviS, 725
Omnis subverso procumbit pondere moles
Insequiturque gravi tectorum strage ruina.“
Talia dicentem magna admiratio plebis
Inmensum stupuit, quoniam transcenderat alte
Doctrinam veterum Christo concessa potestas, 730
Denique linquentem celsi fastigia montis
Stipabat gaudens populorum turba sequentum.
Ecce sed horrenda confixus viscera tabe,
Quem toto obsessum foedarat corpore lepra,
Procubuit venerans iuvenis Christumque precatur: 735
„Ut caream tandem languoris pondere tanti,
Sufficiet voluisse tuum.“ Tum dextera Christi
Attactu solo purgavit lurida membra.
Incolumique dehinc celare haec gaudia iussit,
Et legi parens offerret munera temp10. 740
Inde recedenti supplex se protinus offert
Centurio et precibus proiectus talibus orat:
„Inpubis pueri cruciatur spiritus aeger,
Cuius cuncta repens membrorum munia languor
Dissolvit vitamque tenet iam poena superstes, 745
Sed iussu miserere precor, nam tecta subire
Crimina nostra vetant vitae lucisque parentem.
Nunc verbo satis est iubeas remeare salutem.
Subiectos 1111111 saepe viros sic nostra potestas
Officiis verbo iussis parere coeg1t“ 750

724 flamine 0¹ V¹ ², flamina {1 725 infusis 0¹M(in ras.) Vl,
effusis ll 736 caream 0¹, careat ss 737 Sufficiat 0¹, Sufficiet ss '139’
celare haec gaudia R, om. haec 01M* V1· ² ΙΙ 740 offerret R,
offerre M*, offers 0²

