62 LIBER III.

Talia salvator verbis caelestibus edit
Virginis et mentem discusso daemone virtus
Complexam implevit donis fecunda salutis,
Inde Galilaeas repedat servator in oras 195
Praecelsique procul montis consedit in arce.
Haut mora, conveniunt populi secumque trahebant
Pars captos oculis et crurum debile vulgus
Elinguesque alios morbique vocabula mille.
Omnibus ille tamen languores dempsit amaros, 200
Viribus et validis, venerando munere, donat.
Tum populi pariter miracula tanta frequentant
Aeternoque patri laudes gratesque celebrant.
Discipulos Christus cogens in vertice montis
Secrete adloquitur: „Plebis miseratio multa est, 205
Tertia nam terris remeant iam lumina soliS,
Ex quo nulla sibi sumunt alimenta ciborum3
Ieiunam nolim tantam dimittere plebem,
Ne labor afficiat populos per longa viantesf‘
Discipuli Christo ostendunt septem sibi panes 210
Esse et pisciculos alimenta ad proxima paucos,
Tun. populum iussit terrae per terga cubare,
Quodque fuit totum propriis discerpere palmis;
Et cunctae curat mensatim dedere plebi.
Discipuli ponunt epulas populusque repletur 215
Ad satiem dapibus3 relegunt mox fragmina panis
Et sportas referunt cumulato pondere septem.
Quattuor ex omni fuerant tum milia plebe
Nec numero quisquam matres puerosque notavit.
Inde Magedarum navi transcurrit in oras, 220
Ecce Pharisaei Sadducaeique dolosi
Poscere temptantes instant caelestia signa.
Sed Christus cernens fallacia pectora fatur:
„Convexum quotiens claudit nox humida caelum,
Si ruber astrifero procedit vesper olympO, 225

192 cael. edit V1, medicamina donat Mat, et voce locutus
O, sed O ¹ litteris cwrsivis anglosaxonicis in rasura scriptum {J
196 conscendit M ss 205 Secrete MR Mat (-ae M), Secreto G

