58 LIBER ΠΙ.

lpse sed in primis mirata virginis arte

Attonitus stupuib3 tum praemia cuncta patere
Iuratus spondet, quaecumque puella petisset. 60
Illa sed horrendae servans scelera impia matris
Urget, Iohannis caput a cervice revelli,

Et lance inferri praesentia munera poscens,
Praesentum Herodes procerum sub pondere tristis,
Iurandique memor iuris tamen imperat aegre, 65
Insontis caput inferri tradique puellae.

Illa -- nefas — matris scelerata ad gaudia portat.
Corporis ab lacerum flentes sine nomine truncum
Discipuli condunt terrae Christumque sequuntur.

Ille ubi cognovit iusti miserabile letum, 70
Deserit insonti pollutam sanguine terram
Frondosaque latei] secretae vallis in umbra.

Sed populi immensae virtutis dona sequuntur.

Ille ubi credentum turbas in valle remota
Convenisse videt, morborum tabe repulsa 75
Corpora subiecit miseratus multa medellae.

Iamque sub extremo labentis lumine solis
Discipuli Christo suadent dimitssere turbaS,

Ut sibi quisque pareb quaerens per compita victum.
Ille iubet cunctis ibidem convivia poni. 80
Discipuli ostendunb, nil amplius esse ciborum

Ni pisces geminos et farris fragmina quinque.

„Hoc, inquit, satis estf‘ Tum mox discumbere plebem
Gramineisque toris iussit componere membra.
suspiciensque dehinc caelum genitore precato 85
Ipse duos pisces et quinque ex ordine panes

Dividit et dapibus mensas oneravit opimis.

Iamque expleta iacet —— dictu mirabile — plebes,
Reliquiasque dehinc mensis legere ministri
Bissenosque sinus cophinorum fragminis implent. 90
Cenantum numerus tum milia quinque virorum,
Praeterea populus matrum fuit et puerorum.

lusit MR ΙΙ 59 parare 120² ³ Sy Ber fl 63 poscens 0¹13 V, poscit Η
86 Ille M ΙΙ 91 ptCena.¹1 um R

