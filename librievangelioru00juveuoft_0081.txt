V. 58—126. 59

Discipulis tunc inde iubet conscendere navem
Et transire fretum, donec dimitteret omnes,
In sua quemque, viros, Tum montis celsa petivit 95
Secretusque dehinc genitoris nomen adorat.
Iamque soporata torpebant omnia nocte,
Cum puppis medio sulcabat in aequore fluctus
lactata adverso surgentis flamine venti.
Ast ubi iam vigilum quarta statione premebat 100
Noctis iter rapidos attollens lucifer ortus ‚
Fluctibus in liquidis sicco vestigia gressu
Suspensus carpebat iter — mirabile visu —2
Iamque propinquabat puppi, sed nescia nautae
Attoniti tremulo vibrabant corda pavore 105
Clamoremque simul confusa mente dederunt.
Tum pavidis Christus loquitur: „Timor omnis abest0‚
Credentumque regat vegetans constantia mentem.
En ego sum, vestrae doctorem noscite luciS.“
Olli confidens respondet talia Petrus: 110
„Si tua nos vere dignatur visere virtus,
Me pariter permitte tuo super aequora iussu
Fluctibus in liquidis inmersos figere gressuS.“
Annuit his Dominus3 navem mox linquere Petrus
Audet et innixus figit vestigia pont0. 115
Verum ubi tantarum mentem miracula rerum
Terrificant ventique minas crebrescere cernit,
Paulatim cedunt dubio liquefacta timore
Quae validum fidei gestabant aequora robur.
Iamque Simon medio submersus corpore clamat: 120
„Fluctibus horrendis pereuntem diripe, Christe!“
Dextera confestim protenditur obvia Petro,
Et dubitata fides verbis mulcetur amaris
Ascensaeque rati contraria flamina cedunt.
Praesentemque Dei subolem stupuere rogantes 125
Cuncti, navigio socios quos casus habebat.

106 confusa mente voce 0¹, mente solum A Bar, voce Η
121 deripe Vss 123 amoris corr. ex amaris C1, amoris M

