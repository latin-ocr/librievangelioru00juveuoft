68 LIBER 111.

Scandatur tibi summa, Simon, hamusque profundo
Stamine setarum conexus praecipitetur.
Haeserit et curvo qui primus acumine piscis ‚
Huius pandantur scissi penetralia ventris3
Illic inventum duplex dissolve tributum.“ 395

Discipuli post inde rogant, quis maximus alto
In caeli regno meritis pro qualibus esset.
Tum Christus medio puerum consistere coetu
Praecipit et placido doctor sermone profatur:
„Quisque cupit celsam caeli conscendere sedem, 400
Istius en pueri similem se moribus aptet.
Erroris laqueos saeclis increscere certum est,
Sed tamen infelix, per quem generabitur error.
Qui vero e parvis istis deceperit ullum,
Si sapiat, nectat saxo sua colla molari 405
Praecipitemque maris sese iaculetur in undas
Nec quisquam fastu parvos contempserit istos,
Horum custodes caelesti in sede tuentur
Altithroni vultum genitoris sidera supra.
Sed si quis pastor, cui pascua credita tondent 410
Centum balanteS, unam cum forte seorsum
Nescius error habet, quaesitor deserit omnes
Unius et totis lustrat vestigia silvis,
Illam si magno possit reperire labore,
Laetitia inventae maior tum nascitur agnae, 415
Quam pro cunctarum numer0‚ quod nulla resedit.
Ex istis parvis genitor sic perdere quemquam
Non patitur gaudetque suis increscere regnisf‘

„Si fratrem proprium delicto commaculatum
CerniS, secreto mox dictis corripe solus, 420
Si tua verborum patiens moderamina laudat,

inter 394 et 395 inserta sunt haec: Imventumquedragmum
illius iliis apertis Prome et te illum prebe poscentibus num-
mum M (in mary. 02 T); priora etiam in 0313οά ΙΙ 400 et 401
transmutatiM 11401 En 11111115- se fingere certet V1Mat ΙΙ 416
recedit 0³ Bod Met ΙΙ 419 proprio M *²⁸13 ΙΙ 420 secretom corr.
in secretum 0¹, secretim V¹Mat, secretis B0³

