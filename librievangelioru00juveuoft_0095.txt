V. 521-589. 73

Ipse sed egredienS‚ ubi tertia venerat hora,

Invenit ecce alios operique adcrescere iussit,

Pro meritis operum promittens praemia digna3

Illi non aliter laeti praecepta sequuntur.

Ast ubi sexta dehinc lucis transfluxerat hora, 560
Haut secus hinc alios iuvenes conducere pergit.
*Horaque nona dehinc ubi solis cursibus acta est,
Tunc alios pariter conductos iussit adire.

Ultima labentis restabat portio lucis:

Egressus cernit iuvenes causasque requirit, 565
Cur pigris manibus torperent otia lenta.

Aiunt, conductoris quod praecepta fuissent

Nulla sibi. Dominus mox hos insistere ruri

Tune etiam iussit. Sed vespere protinus orto
Praecipit, ut cuncti caperent mercedis honorem 570
Aequalique omnes portarent praemia nummo,

Tunc manus illa virum, prima quae luce laborem
Sustulerat factisque diem toleraverat aequum,
Indignans secum tali cum murmure fatur:

Iniustum est, istis similem nos quaerere nummum, 575
Ultima quos operis sero coniunxerat hora.

Tum dominus ruris sedato pectore fatur:

Inlibata tibi mercedis portio salvae

Redditur et pacti servantur iura fidelis.

Istis de nostro liceat concedere tantum, 580
Extima quos operis glomeravit portio ruri.

Nam multos homines dignatio sancta vocavit,

E quis perminimam dignum est secernere partem.“
Haec ait et Solymos repetit comitesque seorsum

Adloquitur solisque iterum regionibus infit: 585
„Ingredimur gnari truculentaque moenia adimus.
Filius hic hominis prodetur ad ultima mortiS‚
Scribarum procerumque ferens ludibria membris,
Adfixusque cruci post tertia lumina surget.“

575 ut nos M fl 576 coniuncxerat 0¹ ΙΙ 581 Ultima MRL
0³ u 585 solisque 0¹MT*‚ solitisque RMatV¹L‚ solimisque Ι
iteris MWALT*BMp

